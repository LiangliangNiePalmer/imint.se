+++
date = 2016-05-25T07:30:00Z
location = "Uppsala, Sverige"
title = "Imint fortsätter utveckla organisationen"
+++
IMINT Image Intelligence AB (Imint) har knutit Sami Niemi till bolaget som strategisk rådgivare, och anställt Huan Zhang som support- och utvecklingsingenjör till Shanghai-kontoret.<!--more-->

Niemi var en av grundarna till svenska Scalado, som växte till ett av de ledande mjukvarubolagen inom mobil bildhantering ”mobile imaging”, med över en miljard produktlicenser sålda. Scalado blev uppköpt av Nokia 2012, och senare en del av Microsoft. Inom Microsoft samlade Niemi ett team av över 200 medarbetare för att driva utvecklingen av ny kamera- och fotofunktionalitet, som återfinns i bland annat i operativsystemet Windows 10. Niemi har nu lämnat Microsoft, och arbetar med rådgivning till både svenska och internationella bolag, och som medlem i investeringskommittén för Spintop Ventures.

Huan Zhang har en ingenjörsexamen från Guangzhou University i Kina samt ESIEE i Paris, och kommer närmast från Intel i Shanghai där Zhang arbetat med videoalgoritmer. Zhang har erfarenhet från telekomindustrin genom tidigare anställningar vid Alcatel Lucent i Paris samt Ericsson i Shanghai. Zhang påbörjar sin anställning i juni 2016.

Andreas Lifvendahl, VD, tillade:

>Sami Niemis bakgrund och innovationsförmåga blir ett utmärkt tillskott i vårt strategiska arbete. Det är också glädande att vi följer vår plan för expansion i Kina, med en duktig ingenjör på plats.
