+++
date = 2015-11-20T15:00:00Z
location = "Uppsala, Sweden"
title = "Teckningstid avslutad i Imint - nyemissionen kraftigt övertecknad"
+++
Imint Image Intelligence AB:s (Imint) nyemission inför notering på AktieTorget avslutades den 17 november 2015.<!--more--> Emissionen tecknades till _drygt 170 MSEK_ inklusive teckningsåtagande om 10 MSEK vilket motsvarar en _teckningsgrad om ca 740 procent_. Totalt inkom teckningar från över _4000 konton_. Emissionen tillför bolaget 23 MSEK inklusive kvittning av lån om 3,2 MSEK från huvudägarna. Preliminär första dag för handel på AktieTorget är den _16 december 2015_.

Tilldelningen sker i enlighet med de principer som angetts i Memorandumet. Tilldelning av aktierna i Imint kommer att _beslutas av Bolagets styrelse_. De som ställt ut teckningsförbindelser/teckningsåtaganden, totalt 10 MSEK, har garanterats en tilldelning motsvarande sitt åtagande. Målet med tilldelningen är i första hand att skapa en _bred aktieägarbas_ och en _spridning av aktierna_ i enlighet med spridningskraven på AktieTorget, och i andra hand skall investerare som särskilt kan bidra med _strategiska värden_ för bolaget beaktas. Med anledning av den _kraftiga överteckningen_ kommer tilldelningen generellt att ske med ett lägre antal aktier än vad anmälan avser, alternativt helt komma att utebli. Lägsta antalet tilldelade aktier för de som erhåller tilldelning är dock _lägst 500 aktier_ motsvarande 5 000 SEK.

Avräkningsnotor är planerade att skickas ut omkring den _23-24 november 2015_ till de som tilldelats aktier. Efter att emissionen registrerats hos Bolagsverket kommer aktierna levereras till angivet VP-konto eller depå. Bolaget räknar med att aktien kan _handlas på AktieTorget från den 16 december_. Handelsbeteckningen är IMINT med ISIN-kod SE0007692124.

Se hela pressmeddelandet [här](pressmeddelande-imint-20-nov-2015-teckningstid-avslutad.pdf)