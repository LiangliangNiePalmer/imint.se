+++
date = 2016-04-29T09:05:00Z
location = "Shanghai, Kina"
title = "Imint öppnar kontor i China - lokal säljchef anställd"
+++
{{<img src="david-andreas.jpg" caption="David Zhang (tv), Säljchef för Imint Vidhance i Kina, och Andreas Lifvendahl (th), VD, på plats vid kontoret i Shanghai.">}}

IMINT Image Intelligence AB (Imint) öppnade i veckan dörrarna till det nya kontoret i Kina, baserat i Shanghai. Etableringen i Kina sker inledningsvis i samarbete med Business Sweden. David Zhang har påbörjat sin anställning som säljchef för hela den kinesiska fastlandsmarknaden.<!--more-->

Zhang, som är 40 år, har mer än 10 års erfarenhet av avancerad mjukvaruförsäljning till stora företag i Kina, har tidigare ansvarat för utländska bolags etablering och tillväxt i Kina, och bland annat varit säljchef för HP Software i Shanghai. Zhang har ingenjörsexamen inom datorvetenskap från prestigefulla Jiao Tong-universitetet i Xi’an. Rekryteringsarbetet för den Kina-baserade organisationen fortsätter, och framförallt ingenjörer för kundnära integrationssupport kommer att anställas. Målsättningen är att Imints Kina-kontor kommer att växa med ytterligare 1-2 personer under 2016 för att möta det intresse bolaget ser och med en erfaren lokal säljare kan arbetet accelerera väsentlig. Andreas Lifvendahl, VD, var på plats för att på hälsa Zhang välkommen.

Lifvendahl kommenterade:

>Vi har hittat en mycket bra person i David Zhang, och kan nu accelerera väsentligt båda vad gäller kundbearbetning på plats, och den fortsatta uppbyggnaden av en tekniskt säljstödjande organisation på plats här i Kina.

David Zhang lade till:

>Det skall bli väldigt roligt att få jobba för Imint. Jag har redan förstått att det kommer att bli en hektisk tid. Jag blev attraherad av tjänsten eftersom Imint har en så stark vision, och en sådan målmedvetenhet. Jag är tacksam över att få spela i en nyckelposition för den fortsatta tillväxten.
