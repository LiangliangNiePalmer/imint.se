+++
title = ""
date = 2016-10-03T00:00:00Z
weight = 161
location = "Uppsala, Sverige"
+++
# SENIOR UTVECKLARE – IMINT VIDHANCE
## 1 OM IMINT VIDHANCE
Imint AB är ett mjukvarubolag i centrala Uppsala. Företaget har sitt ursprung i Uppsala universitet och grundades 2007. Från förbättring av video tagen med militära förarlösa flygplan har vi nu valt att optimera smartphone-videos i produktfamiljen Vidhance Mobile.
Våra kunder är internationella och välkända smartphone-tillverkare. Marknaden är stor och växande och vår ambition är att förbättra upplevelsen av mobil video. Imint noterades på Aktietorget i mitten på december 2015.

## 2 ATT JOBBA HOS OSS
Vi är mjukvaruexperter och algoritmutvecklare som bygger spännande teknik inom videoförbättring för krävande kunder. Vi är ett team i snabb tillväxt, så vi behöver vara både breda och flexibla. Vi jobbar agilt, och cyklerna från idé till kundleverans är korta.
Vi tror att initiativrika och självgående problemlösare trivs bäst hos oss. Ärlighet, ansvarstagande, och förmåga att planera och genomföra uppgifter uppskattas. Det skall vara både krävande och roligt att jobba hos oss, men för att långsiktigt kunna leverera bra resultat krävs balans i livet mellan jobb och fritid. Vad du tillför i idéer och handlingar är viktigare än din bakgrund och formella meriter. Vi uppskattar olikheter i bakgrund, erfarenheter och åsikter.

## 3 GENERELLA MERITER
Förutom specifika krav på enskilda tjänster, så tror vi att om du uppfyller följande krav kommer du att passa bra in hos oss i Vidhance-teamet på Imint.
- Genuint intresse för mjukvaruutveckling, med hög ambitionsnivå.
- Prestigelös attityd, och öppen för att lära och lära ut.
- Lagspelare som uppskattar att vara involverad i all vår verksamhet.
- Utbildningsnivå civilingenjör eller motsvarande.
- Talar flytande och skriver god engelska. Funktionell nivå på svenska. Ytterligare språkkunskaper är meriterande, till exempel kinesiska, koreanska och japanska.

## 4 ROLLEN
Vi söker en erfaren mjukvaruutvecklare för att leda oss rätt i takt med att vi växer. Din erfarenhet kommer att värdesättas när det gäller vägval inom vår utveckling. Erfarenhet av både forskningens innehåll inom bild/videobehandling och utvecklingsföretags metodik är därför värdefull.
Vi ser gärna att denna roll utvecklas inom organisation till en ledande roll. Personligt intresse och lämplighet hos den sökande avgör.

### 4.1 ROLLSPECIFIKA MERITER
Vi arbetar med fler och fler parallella och nästlade projekt och söker en person med erfarenhet av att koordinera och leda grupper under liknande förutsättningar. Vår organisation växer snabbt, men vi tror att denna roll under ett tag framöver kommer att innehålla både rena utvecklingsuppgifter samt metod/arkitekturfrågor.
- 5+ års erfarenhet av att designa och leda mjukvaruprojekt från grunden för ett större team.
- God erfarenhet av objektorienterad programmering.
- Lyssnar på teamets behov, prioriterar kort och långsiktiga mål och tar ansvar för att hålla ihop projektets olika delar i ett större perspektiv.
- Förståelse och erfarenhet för arbetsmetodik och koordination av parallella mjukvaruprojekt med gemensamma delar.

### 4.2 YTTERLIGARE MERITER
I listan nedan anger vi några punkter där sökande kan hitta en "spets", och rekommenderas att lyfta fram sådant i en ansökan. Punkterna utgör dock inte hårda krav för tjänsten.
- Erfarenhet och intresse av bildbehandling eller videoanalys.
- Erfarenhet av OpenGL och/eller OpenGL-ES samt utveckling och optimering av shaders.
- Erfarenhet av att utveckla för Android.
- Personligt intresse av fotografi/videografik, datorgrafik, optik/kamerateknik, eller liknande.

**Viktig info till rekryteringsfirmor : Important note to firms:**
Vi önskar ej bli kontaktade av rekryterings- eller outplacementföretag, utan enbart av ansökande individer. *Note: No firm solicitation*.
