+++
title = ""
date = 2016-10-03T00:00:00Z
weight = 162
location = "Uppsala, Sverige"
+++
# SENIOR INTEGRATIONSINGENJÖR – IMINT VIDHANCE
## 1 OM IMINT VIDHANCE
Imint AB är ett mjukvarubolag i centrala Uppsala. Företaget har sitt ursprung i Uppsala universitet och grundades 2007. Från förbättring av video tagen med militära förarlösa flygplan har vi nu valt att optimera smartphone-videos i produktfamiljen Vidhance Mobile.
Våra kunder är internationella och välkända smartphone-tillverkare. Marknaden är stor och växande och vår ambition är att förbättra upplevelsen av mobil video. Imint noterades på Aktietorget i mitten på december 2015.

## 2 ATT JOBBA HOS OSS
Vi är mjukvaruexperter och algoritmutvecklare som bygger spännande teknik inom videoförbättring för krävande kunder. Vi är ett team i snabb tillväxt, så vi behöver vara både breda och flexibla. Vi jobbar agilt, och cyklerna från idé till kundleverans är korta.
Vi tror att initiativrika och självgående problemlösare trivs bäst hos oss. Ärlighet, ansvarstagande, och förmåga att planera och genomföra uppgifter uppskattas. Det skall vara både krävande och roligt att jobba hos oss, men för att långsiktigt kunna leverera bra resultat krävs balans i livet mellan jobb och fritid. Vad du tillför i idéer och handlingar är viktigare än din bakgrund och formella meriter. Vi uppskattar olikheter i bakgrund, erfarenheter och åsikter.

## 3 GENERELLA MERITER - UTVECKLARE HOS IMINT
Förutom specifika krav på enskilda tjänster, så tror vi att om du uppfyller följande krav kommer du att passa bra in hos oss i Vidhance-teamet på Imint.

- Genuint intresse för mjukvaruutveckling, med hög ambitionsnivå.
- Prestigelös attityd, och öppen för att lära och lära ut.
- Lagspelare som uppskattar att vara involverad i all vår verksamhet.
- Utbildningsnivå civilingenjör eller motsvarande.
- Talar flytande och skriver god engelska. Funktionell nivå på svenska. Ytterligare språkkunskaper är meriterande, till exempel kinesiska, koreanska och japanska.

## 4 ROLLEN SENIOR INTEGRATIONSINGENJÖR
Hos Imint finns inga tydliga avdelningar eller hårt ritade gränser. Vår uppgift är att omsätta innovativa idéer och forskningsnära kunskap till riktiga funktioner i var mans hand, och på kort tid. Våra kunder har alla skräddarsydda hårdvaruplattformar som är optimerade för deras behov. För att uppnå maximal prestanda integreras våra lösningar på olika platser i dessa plattformar och exekveras på olika sätt. Rollens uppgift är att förstå kundens behov och möjligheter och se till att vår lösning kommer att fungera så optimalt som möjligt.

### 4.1 ROLLSPECIFIKA MERITER
Vi söker en erfaren ingenjör, gärna med erfarenhet av hårdvarunära integrationer för hjälpa oss möta ökande kundefterfrågan. Våra kunder eftersträvar lösningar som är specifikt anpassade för deras plattformar, varför erfarenhet och kunskap om olika mobilplattformar är en stor bonus. Du kommer att jobba som en del i vårt integrationsteam och även ha nära kundkontakter. Möjlighet till resor finns, framförallt till östasiatiska länder, men även till Europa och USA.

- 3+ års erfarenhet av hårdvarunära mjukvaruutveckling.
- Erfarenhet och intresse av hårdvara som CPU, GPU och DSP-lösningar.
- God erfarenhet av objektorienterad programmering.
- Erfarenhet av androidutveckling är mycket meriterande.

### 4.2 YTTERLIGARE MERITER
I listan nedan anger vi några punkter där sökande kan hitta en "spets", och rekommenderas att lyfta fram sådant i en ansökan. Punkterna utgör dock inte hårda krav för tjänsten.

- Erfarenhet av OpenGL och/eller OpenGL-ES samt utveckling och optimering av shaders.
- Personligt intresse av fotografi/videografik, datorgrafik, optik/kamerateknik, eller liknande.
- Kundinriktad, uppskattar att kommunicera med kunder och partners, och ibland resa utomlands.

## 5 ANSÖKAN
Vi ber kandidater att skicka sin ansökan tillsammans med CV till [career@vidhance.com](mailto:career@vidhance.com). Vi ber också att frågor om tjänsten eller rekryteringsprocessen i första hand skickas till ovanstående mailadress, eftersom rekryterande chefer ofta är på resande fot i andra tidszoner.

**Viktig info till rekryteringsfirmor:**
Vi önskar ej bli kontaktade av rekryterings- eller outplacementföretag, utan enbart av ansökande individer.

*Note: No firm solicitation*.
